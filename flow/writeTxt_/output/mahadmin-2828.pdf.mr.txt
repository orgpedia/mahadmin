# Page 1
कोरोना विषाणूचा प्रसार राज्यातील कार्यालयांमध्ये होऊ नये तसेच राज्यातील अधिकारी / कर्मचारी यांना त्याचा संसर्ग होऊ नये, यासाठी प्रतिबंधात्मक उपाय म्हणून राज्यातील सर्व शासकीय कार्यालयांमधील बायोमेट्रिक उपस्थिती प्रणालीचा वापर उक्त संदर्भ क्रमांक १) व २) येथील परिपत्रकान्वये स्थगित करण्यात आला होता. या कालावधीमध्ये अधिकारी / कर्मचारी यांची कार्यालयातील उपस्थिती हजेरी पटावर नोंदविण्याबाबत प्रशासकीय विभाग व क्षेत्रीय कार्यालयातील आस्थापना शाखांनी आवश्यक ती उपाययोजना करण्याचे निर्देश देण्यात आले होते.
२. आता मदत व पुनर्वसन विभागाच्या उक्त संदर्भ क्रमांक ३ येथील आदेशान्वये कोविड विषयक निर्बंध उठविण्यात आलेले आहेत. तसेच सर्व शासकीय कार्यालयातील उपस्थिती १००% क्षमतेने सुरू झालेली आहे. त्यामुळे सर्व शासकीय कार्यालयातील अधिकारी / कर्मचारी यांची उपस्थिती आता बायोमेट्रिक उपस्थिती प्रणालीवरच नोंदविण्यात यावी. अशाप्रकारे उपस्थिती नोंदविताना खबरदारीची बाब म्हणून कोविड प्रतिबंधात्मक उपाययोजनांचा (जसे मास्कचा वापर, सुरक्षित अंतर, सॅनिटाईझरचा वापर) वापर ऐच्छिकरीत्या सुरु ठेवण्यात यावा. सर्व शासकीय कार्यालयाच्या आस्थापना शाखांनी सर्व अधिकारी/कर्मचारी कार्यालयात येताना व कार्यालय सोडताना त्यांची उपस्थिती बायोमेट्रिक प्रणालीवरच नोंदवित आहेत, याची दक्षता घ्यावी.
३. माहिती तंत्रज्ञान उपविभाग, सामान्य प्रशासन विभाग, मंत्रालय, मुंबई - ३२ यांनी शासकीय कार्यालयातील सर्व ठिकाणची बायोमेट्रिक उपस्थिती प्रणाली पूर्ण क्षमतेने सुरू राहण्याची दक्षता घ्यावी.
# Page 2
शासन परिपत्रक क्रमांकः समय २०२०/प्र.क्र.३१/१८(र.वका.)
पृष्ठ २ पैकी २